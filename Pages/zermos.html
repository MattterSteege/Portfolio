<div class="view">
    <div class="view-content" style="--rows: 1;">
        <h1>Zermos</h1>

        <div class="research" style="margin-top: auto; margin-bottom: auto;">
            <p>Zermos begon als een simpel app-idee in Unity, maar groeide al snel uit tot een complete webapp die Somtoday, Zermelo en Infowijs samenbrengt in één overzichtelijk platform. Onderweg leerde ik mezelf full-stack development, databases en serverbeheer, en dook ik diep in (soms ondeugende) integraties met externe API’s. Dit leidde tot contact met Topicus zelf, een hoofdrol in de onofficiële Somtoday documentatie, en een actieve rol in de techcommunity eromheen. Wat begon als een project uit frustratie en nieuwsgierigheid, werd uiteindelijk een tool die honderden leerlingen helpt – én mijn ticket naar de wereld van serieuze tech.</p>
        </div>

        <div class="team">
            <div class="naam">
                <p>Matt ter Steege</p>
                <p></p>
            </div>
        </div>

    </div>
    <div class="next page-button" onclick="prevPage()"></div>
</div>
<div class="view" style="transform: translate(100%, 0px);">
    <div class="view-content" style="--rows: 2;">
        <h1>Door de tijd</h1>

        <div class="research wide">
            <p>Zermos begon niet als Zermos. Sterker nog: het heette ooit Somtoday+Zermelo – geen catchy naam, maar het idee zat al in m’n hoofd. September 2022. Dat was het moment waarop ik voor het eerst dacht: “Wat als ik zelf iets zou bouwen?” En dus begon ik, zoals veel eerste projecten beginnen: totaal naïef en met de verkeerde tools.</p>
            <p>Ik gebruikte Unity om een app te maken – ja, die game-engine – omdat dat het enige was wat ik een béétje kende. (Of nou ja, dat dénkte ik. In werkelijkheid wist ik van toeten noch blazen en was het een soort knutselproject met ducttape en hoop.) Maar goed, ik had een werkende app! Alleen… alleen op Android. Niet op iOS, niet op desktop, niet op web. En dat was nou precies wat ik níét wilde. Ik wilde iets universeels. Iets wat je overal kon gebruiken. Iets wat iedereen gewoon kon openen, zonder gedoe.</p>
            <p>Dus: app aan de kant, en overstappen op iets wat ik nog nooit had gedaan – webdevelopment. Geen idee waar ik aan begon. Ik had nog nooit een website gebouwd. Maar iets in mij dacht: fuck it, proberen kan altijd. En dus ploeterde ik maandenlang, tutorials, fouten, opnieuw beginnen, en ergens halverwege... ja, daar was hij: de eerste webversie van Zermos. En man, hij was lelijk. Echt, alsof je tegen een baksteen aan zat te kijken. Maar ik was trots.</p>
            <p>Ik bleef verbeteren, herstructureren, redesignen. Steeds weer een stapje beter. Langzaam begon het op iets te lijken waar ik achter kon staan. En toen kwam de volgende bottleneck: accounts. Data opslaan. Echte functionaliteit. Daarvoor dook ik in de wereld van databases, authenticatie en backend-magic – ik kwam terecht bij ASP.NET Core, leerde over tokens, APIs en veiligheid… en ineens was het er: Zermos zoals je het nu kent.</p>
        </div>

    </div>
    <div class="back page-button" onclick="nextPage()"></div>
    <div class="next page-button" onclick="prevPage()"></div>
</div>
<div class="view" style="transform: translate(100%, 0px);">
    <div class="view-content" style="--rows: 4;">
        <h1>Wat Zermos vandaag is</h1>

        <div class="research wide">
            <p>Zermos is niet zomaar een “alles-in-één” school-app. Nee, het is Zermelo++, Somtoday++, Infowijs++, en dan nog een paar plusjes erbovenop. Alles wat je normaal in drie verschillende apps moest doen, doe je nu op één plek – sneller, simpeler, beter.</p>
        </div>

        <div class="program-of-requirements wide">
            <ul class="list">
                <b>Zermelo: Rooster, maar dan slimmer</b>
                <li>Je kunt je dag- of weekrooster zien met een overzichtelijk kleurenschema dat lijkt op Zermelo (want hé, wennen moet snel gaan).</li>
                <li>Je kunt je rooster delen met vrienden – nooit meer screenshots sturen via WhatsApp.</li>
                <li>En er is zelfs een inpaklijst, zodat je weet of je vandaag die Duits examenbundel niet vergeet.</li>
                <b>Somtoday: Je cijfers, maar dan écht inzichtelijk</b>
                <li>Niet gewoon “dit is je cijfer”, maar: hoe is je gemiddelde veranderd sinds je laatste toets?</li>
                <li>Grafieken. Voldoende/Onvoldoende ratio’s. Wat moet ik halen om een 5,5 te staan voor Frans? – Alles zit erin.</li>
                <li>Deel je cijfers met vrienden – maar dan gecontroleerd: alleen gemiddelden? Of alles? Jij bepaalt.</li>
                <b>Huiswerk: Maak het zelf aan – plan als een baas</b>
                <li>Of het nou een toets, SO of iets wat je zelf toevoegt is: Zermos laat het je zien met een duidelijk kleurenschema.</li>
                <li>En ja, je kunt dus zelf huiswerk toevoegen. Plotseling is Zermos ook gewoon je persoonlijke planner geworden.</li>
                <b>Infowijs: Schoolnieuws & agenda direct in beeld</b>
                <li>Geen gehannes met tv-schermen op het plein of zoeken naar mailtjes.</li>
                <li>Alles wat je school je stuurt, staat gewoon in Zermos.</li>
                <li>En uiteraard werkt het óók op je PC. Want dat is het hele punt: overal toegankelijk.</li>
            </ul>
        </div>

    </div>
    <div class="back page-button" onclick="nextPage()"></div>
    <div class="next page-button" onclick="prevPage()"></div>
</div>
<div class="view" style="transform: translate(100%, 0px);">
    <div class="view-content" style="--rows: 4;">
        <h1>Wat heb ik hier uit gehaald en wat heb ik geleerd?</h1>

        <div class="research wide">
            <p>Meer dan ik ooit had kunnen bedenken, eerlijk gezegd. Wat begon als een simpel hobbyprojectje is inmiddels een soort turbo-opleiding geweest in alles wat met tech te maken heeft. Ik heb mezelf door allemaal tech heen geworsteld: webtechnologieën, backendlogica, security, het hosten van m’n eigen servers, databases ontwerpen en beheren – allemaal dingen waar ik in 2022 nog geen flauw benul van had. En dat heb ik allemaal geleerd door te doen, niet door boeken te lezen.</p>
            <p>En dan was er natuurlijk het “grijze gebied” rond de Somtoday API. Laten we het beestje bij de naam noemen: ik heb methodes gebruikt die officieel niet gewoon toegankelijk zijn – maar wél werken. En die interesse bleef niet onopgemerkt, want op een dag kreeg mijn teamleider ineens bericht van Egbert van der Veen, Businessline Manager Security bij Topicus en ook betrokken bij Topicus.Education. Hij kwam erachter dat ik Somtoday nou niet bepaald op de gebruikelijke manier benutte, maar hij was zeker wel geïntereseerd.</p>
            <p>Het feit dat ik ineens in contact kwam met iemand op dat niveau, puur omdat ik iets in elkaar had gehackt dat werkte... dat was even een momentje. Geen afkeuring, geen boze juridische brief, maar oprechte nieuwsgierigheid. En ergens ook een soort erkenning: ik had iets gebouwd wat indruk maakte.</p>
            <p>Inmiddels ben ik zelfs hoofd-maintainer van de onofficiële Somtoday API-documentatie op GitHub (link hier) en actief lid in de Discord-community die zich bezighoudt met deze API’s. Ik help daar anderen op weg, leg uit hoe je dingen veilig en slim doet, en leer zelf nog dagelijks bij. Niet alleen over Somtoday, maar ook over de Zermelo API, waar ik inmiddels ook redelijk diep in zit.</p>
            <p>Dus ja – wat heeft dit me opgeleverd? Meer dan ik ooit uit een lesboek had kunnen halen. Technische skills, netwerk, zelfvertrouwen, en een plek in een community waar ik echt wat kan bijdragen.</p>
        </div>
    </div>
    <div class="back page-button" onclick="nextPage()"></div>
    <div class="next page-button" onclick="prevPage()"></div>
</div>
<div class="view" style="transform: translate(100%, 0px);">
    <div class="view-content" style="--rows: 4;">
        <h1>En Nu?</h1>

        <div class="research wide">
            <p>Zermos is niet perfect. Nog steeds niet. Maar het is mijn project. Iets waar ik als complete leek aan begonnen ben, met nul verstand van webdev, en dat nu honderden scholieren dagelijks gebruiken. Wat begon als een dom idee in Unity is nu een platform dat alles verbindt – overzichtelijk, betrouwbaar, en gebouwd met liefde (en een hoop frustratie).</p>
            <p>Dus ja, dat is Zermos.</p>
        </div>

        <div class="research wide">
            <img src="/Projecten/images/zermos_1.png" alt="" class="image">
            <img src="/Projecten/images/zermos_2.png" alt="" class="image">
            <img src="/Projecten/images/zermos_3.png" alt="" class="image">
            <img src="/Projecten/images/zermos_4.png" alt="" class="image">
            <img src="/Projecten/images/zermos_5.png" alt="" class="image">
        </div>
    </div>
    <div class="back page-button" onclick="nextPage()"></div>
</div>