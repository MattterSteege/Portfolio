# Tiny House Project

### Gemaakt door:
Matt ter Steege, Ilya Wagemakers, Sem van der Kraan en Hanane Aghmir  
Klas: 4VC

---

![TinyHouseRender.png](/Projecten/images/TinyHouseRender.png)

## Inhoud

- [Voor-Vooronderzoek](#voor-vooronderzoek)
- [Vooronderzoek](#vooronderzoek)
- [Programma van Eisen](#programma-van-eisen)
- [Eigen Rol](#eigen-rol)
- [Eindproduct](#eindproduct)
- [Evaluatie](#evaluatie)
- [Uitwerking](#uitwerking)

---

## Voor-Vooronderzoek

Tijdens het voor-vooronderzoek maakten we een maquette van een (vakantie)huis. Hierbij gebruikten we materialen zoals hout, maquetteschuim en plexiglas. Vooraf maakten we tekeningen van het huis in verschillende perspectieven (bovenaanzicht, zijaanzicht en vooraanzicht). Na deze 2D-tekeningen werkten we deze verder uit in een 3D-tekening op driehoekpapier, wat een duidelijk ruimtelijk inzicht bood.

---

## Vooronderzoek

In deze fase bezochten we een Tiny House-conferentie in Almere. Hier luisterden we naar sprekers die spraken over het bouwen van een Tiny-community. Ze benadrukten dat een gemeenschap meer moet zijn dan een verzameling huizen; het draait om een centrale ontmoetingsplek zoals een café, werkplaats of gezamenlijke ruimte. Deze inzichten hielpen ons bij het ontwerpen van een sociaal en functioneel woonconcept.

---

## Programma van Eisen

**Algemene eisen:**
- Het Tiny House moet een volwaardig huis zijn.
- Het ontwerp moet goed geïsoleerd en duurzaam zijn.
- Het huis moet off-grid bewoonbaar zijn en in een rustige omgeving geplaatst worden.

**Specifieke eisen:**
- Zonnepanelen op het dak.
- Zelfvoorzienend en weerbestendig ontwerp.
- Gebruik van duurzame materialen.

---

## Eigen Rol

Mijn rol binnen het project was die van stedenbouwkundige. Dit betekende dat ik verantwoordelijk was voor de indeling van het terrein. Ik hield rekening met verlichting, wegen en de verdeling van kavels. Daarnaast ontwierp ik een centrale plek met ruimte voor een werkplaats, café en een ontmoetingsplek. De locatie, Winterdijk 14 in Gouda, bood uitdagingen door de onregelmatige vorm en ligging van het terrein, wat het ontwerpproces extra interessant maakte.

---

## Eindproduct

Het uiteindelijke Tiny House-ontwerp voldoet aan de eisen en overtreft verwachtingen. We hebben een woning van 49 m² ontworpen die slim gebruikmaakt van beschikbare ruimte. Door de bovenverdieping grotendeels onder de 1,50 meter hoogte te houden, telt deze officieel niet mee als leefruimte, maar biedt deze toch praktische mogelijkheden. Dit creatieve gebruik van regels en ruimte maakt het ontwerp uniek.

Een bijzonder kenmerk is de volledig bruikbare tweede verdieping, die geen enkel ander groepje heeft gerealiseerd.

![TinyHouseRender.png](/Projecten/images/TinyHouseRender.png)

↓ Hier zie je vooral de doorsnede van het huis en de interessante vorm die het huis gekregen heeft voor een optimale ruimte

![TinyHouseSchets_1.png](/Projecten/images/TinyHouseSchets_1.png)

Hier vind is de slaapkamer, nog meer kast ruimte en de zonnepanelen.

![TinyHouseSchets_2.jpg](/Projecten/images/TinyHouseSchets_2.jpg)

Hier vind je de keuken, badkamer, echt heel veel opslag, woonkamer, wc, eetkamer, de hal en de trap naar boven natuurlijk

| Boven aanzicht beneden                                            | Boven aanzicht boven                                              |
|-------------------------------------------------------------------|-------------------------------------------------------------------|
| ![TinyHouseSchets_3.png](/Projecten/images/TinyHouseSchets_3.png) | ![TinyHouseSchets_4.png](/Projecten/images/TinyHouseSchets_4.png) | 

---

## Evaluatie

Hoewel ons ontwerp grotendeels aan de eisen voldoet, waren er uitdagingen bij het gebruik van volledig duurzame materialen. Als ik iets zou veranderen, zou ik de badkamer op een andere plek zetten om meer glas op de benedenverdieping te kunnen gebruiken. Hierdoor zou het ontwerp lichter en opener worden.

Dit project was erg leuk en leerzaam. Als ik het opnieuw zou doen, zou ik meer focus leggen op een strakkere planning, aangezien dit proces soms chaotisch verliep.

---

## Uitwerking

Vanaf het begin hadden we een duidelijk beeld van hoe het huis eruit moest zien. We wilden geen rechttoe-rechtaan ontwerp, maar een huis met een hoekindeling die verschillende ruimtes duidelijk definieert. Het idee voor een extra verdieping kwam van mij en bleek een waardevolle toevoeging, waardoor ons ontwerp zowel functioneel als uniek werd.
